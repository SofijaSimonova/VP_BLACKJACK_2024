# Проектна задача по визуелно програмирање &mdash; BLACKJACK

### Опис на играта
Нашата група се одлучи да ја изработи популарната игра со карти – Blackjack. За тие што не се запознаени, Blackjack е игра во која што еден или повеќе играчи играат индивидуално против казиното или дилерот на карти. Во нашата имплементација вие играте сами против казиното.
Играта започнува така што секој играч, во случајов само вие, добивате една карта видлива за сите и на крај дилерот си додава карта на себе која е превртена надоле за да не може никој да знае што карта има. Оваа постапка се повторува уште еднаш така што сега сите имаат по две карти и втората карта на дилерот сега е исто така видлива како кај сите играчи. Секоја карта има посебна вредност, 1 може да има вредност 1 или 11, картите од 2 до 9 имаат исти вредности и картите 10, J, Q, K имаат вредност од 10. Играта се игра без џокери и останати бонус карти.
Целта на играта е твоите карти да имаат поголема вредност од оние на дилерот, но најголемата вредност што може да ја добиете е 21. И да имате 1 поен над тоа вие ја губите рундата. Откако дилерот ги поделил картите, вие имате една минута да ги изиграте вашите потези. Доколку вашите карти имаат вредност од 21 при доделување на картите, вие имате освоено Blackjack! и добивате дупло повеќе од вашиот облог. Имате две опции, HIT – што значи дека вие сакате да ви се додели уште една карта и STAND – не сакате повеќе карти да ви бидат доделени, вашиот ред завршува. Кога е ред на дилерот, тој ќе извлекува карта за себе се додека вредноста на неговите карти е помала или еднаква на 16, а ќе прекине со влечење на 17 и повеќе. 

### План и реализација на проектот
Додека се договорававме и размислувавме на темата што ќе ја изработуваме, сакавме да ги искористиме сите нови знаења што ги научивме на предметот, но и истите да ги надоградиме и прошириме. Изборот на оваа тема беше одчилна одлука и успеавме да ги реализираме нашите цели.
Откако се решивме за темата, започнавме со визуелна претстава на нашите функционалности и како би сакале да изгледа нашата програма. На следната страна се наоѓаат првичните скечеви од нашата визуелизација на програмата:

 
	
![image](https://github.com/MatejBangievski/vp_blackjack2024/assets/174891900/c81c042f-2595-49ce-9962-9861ed872bdf)
Слика бр.1: Интерфејсот на играта

![image](https://github.com/MatejBangievski/vp_blackjack2024/assets/174891900/6df18f99-ea22-4253-8cd4-70d2bf1aff49)
Слика бр.2: Внес на податоци на вашата платежна картичка за да внесете пари

![image](https://github.com/MatejBangievski/vp_blackjack2024/assets/174891900/ec0db8f7-1aa5-43e7-8592-f6c5932ea23a)
Слика бр.3: Облог, пред да започне играта		

![image](https://github.com/MatejBangievski/vp_blackjack2024/assets/174891900/78989aa0-44d2-4bd0-96ac-15d318c3f814)
Слика бр.4: Играта е започната
	
Откако се согласивме за изгледот на играта, започнавме со изработка на класите. За нашата игра беа потребни следните класи:
-	Card: класа која чува податоци како знакот на картата, вредноста, бојата итн. и функционалност за цртање на картата;
-	Deck: класа која во себе чува шпил од карти со функционалности за делење карта, мешање карти;
-	Chip: класа за чување податоци на еден покер чип како вредност и боја, и функционалност за цртање на чипот;
-	PaymentCard: класа за чување податоци на една платежна картичка како нејзин број, датум на истекување, CCV и сума која е внесена;
-	Player: класа за чување податоци на еден играч како негова икона, име, платежна картица и облог.

Со цел да може да ги тестирање функционалностите на класите, оставени се неколу тест форми кои ги користевме за валидација дали успешно работат функционалностите на класите:

 ![image](https://github.com/MatejBangievski/vp_blackjack2024/assets/174891900/4696be46-3433-4a15-ba3c-332c6c5f9cd4)
![image](https://github.com/MatejBangievski/vp_blackjack2024/assets/174891900/0b73a62e-d4eb-4fe7-9ab2-5dae6197cc7b)
![image](https://github.com/MatejBangievski/vp_blackjack2024/assets/174891900/5cd50ae6-daf2-4a79-9285-a63614cb98c5)

 
 Сакавме да ја направиме поинтерактивна играта со тоа што додадовме аудио ефекти и музика на почетната страна. Додадовме неколку звучни ефекти како користење на чип, превртување на карта, аудио звуци при победа или пораз и слично. Се погриживме за визуелната убавина на проектот, додадовме и профилни слики генерирани со вештачка интелегенција и некои други фонтови во форма на слика за поубав приказ. Ги направивме копчињата да се интерактивни и интересни, се погриживме и за формите да се отвараат на средина од сегашната форма наместо горе лево. Исто така некои од формите ги правевме невидливи наместо да ги затвориме особено кај тестирањето со цел кога ќе завршите со тестирање на картите одма да се вратите на другите оцпии наместо да ја стартувате апликацијата повторно. 
	За да се запази големината на документов, се погриживме да оставиме многу коментари во нашиот код со цел да се опише зошто и на кој начин сме се справиле со проблемите. 
Еве еден пример за тоа како се справивме со броење на вредноста на картите: 

 ![image](https://github.com/MatejBangievski/vp_blackjack2024/assets/174891900/d3343e94-3587-4543-a8b7-69a685ee2352)

 
Слики од финалната верзија на нашиот проект:


![image](https://github.com/MatejBangievski/vp_blackjack2024/assets/174891900/18540da2-b7bc-42b4-8f4a-f375bd4280c9)
![image](https://github.com/MatejBangievski/vp_blackjack2024/assets/174891900/c3dbff90-4839-4b8a-bffa-2652bc4d8c41)
![image](https://github.com/MatejBangievski/vp_blackjack2024/assets/174891900/d6586117-c0b1-48b7-9b18-98c8fd03d2f7)
![image](https://github.com/MatejBangievski/vp_blackjack2024/assets/174891900/d14da519-92e3-4f3e-895e-05af1e71ad5e)
![image](https://github.com/MatejBangievski/vp_blackjack2024/assets/174891900/1236dc77-c31f-452b-ba38-51721ba4db8d)
![image](https://github.com/MatejBangievski/vp_blackjack2024/assets/174891900/7bdaa0ad-00a9-4e69-9bdb-9a6e2f1d3342)







### Референци кон користени линкови и алатки
- Создавање на Profile Pictures – Microsoft Copilot (DALL -E 3);
- Пишување (цртање) на текст на чипови и карти – Chat GPT;
- Прикажување форми на центар од родител форма - https://stackoverflow.com/questions/32411839/create-new-form-on-same-screen-position
- Аудио ефекти - https://pixabay.com/
- Користење на аудио во Windows Forms - https://learn.microsoft.com/en-us/dotnet/desktop/winforms/controls/how-to-play-a-sound-from-a-windows-form?view=netframeworkdesktop-4.8
- Додавање на аудио во Resources фолдерот – Одговорот од корисникот Pran https://stackoverflow.com/questions/4125698/how-to-play-wav-audio-file-from-resources
- Wrap на текст во повеќе линии кај лабела - https://stackoverflow.com/questions/1204804/word-wrap-for-a-label-in-windows-forms
- Фонтови - https://www.fontspace.com/category/cartoon?p=3
- Контролите да се во центар на екранот при resize на формата - https://stackoverflow.com/questions/20593337/when-i-resize-my-form-to-full-screen-my-controls-are-still-on-old-position
- Дупликација на форма - https://stackoverflow.com/questions/1268591/how-to-easily-duplicate-a-windows-form-in-visual-studio
Запазени се сите Copyright правила при користење на овие ресурси.


Ви благодариме на одвоеното време и вниманието, се надеваме ќе ви се допадне нашата игра!
Изработено од:
+ Матеј Бангиевски – 221233
+ Софија Симонова – 223305
+ Дамјан Ефтимов - 221204
